ΠΛΗΡΟΦΟΡΙΕΣ ΓΙΑ ΤΗΝ ΑΔΕΙΑ ΧΡΗΣΗΣ

Τα Προγράμματα που περιλαμβάνονται στην παρακάτω λίστα παραχωρούνται με άδεια χρήσηςη βάσει των ακόλουθων όρων και προϋποθέσεων των Πληροφοριών για την Άδεια Χρήσης, επιπλέον των όρων άδειας χρήσης του Προγράμματος τους οποίους αποδέχθηκαν προηγουμένως ο Πελάτης και η IBM. Εάν ο Πελάτης δεν έχει αποδεχθεί προηγουμένως τους όρους άδειας χρήσης που διέπουν τη χρήση του Προγράμματος, τότε η ισχύει η Διεθνής Σύμβαση Άδειας Χρήσης Προγράμματος (i125-3301-15).

Όνομα Προγράμματος (Αριθμός Προγράμματος):
IBM Workload Scheduler AIDA 10.2.3 (Tool)

Οι ακόλουθοι βασικοί όροι διέπουν τη χρήση του Προγράμματος εκ μέρους του Δικαιούχου Άδειας Χρήσης.

Τροποποιήσιμος Κώδικας Τρίτων

Εφόσον στα αρχεία ΕΙΔΟΠΟΙΗΣΕΩΝ κάποιος κώδικας τρίτων προμηθευτών προσδιορίζεται από την IBM ως "Τροποποιήσιμος Κώδικας Τρίτων" ("Modifiable Third Party Code"), η IBM εξουσιοδοτεί τον Δικαιούχο Άδειας Χρήσης 1) να τροποποιήσει τον Τροποποιήσιμο Κώδικα Τρίτων και 2) να προβεί στην αποσυμπίληση (reverse engineering) των ενοτήτων του Προγράμματος που συνδέονται άμεσα με τον Τροποποιήσιμο Κώδικα Τρίτων, υπό την προϋπόθεση ότι η εν λόγω αποσυμπίληση πραγματοποιείται μόνο για τον σκοπό της αποσφαλμάτωσης (debugging) των τροποποιήσεων που πραγματοποίησε ο Δικαιούχος Άδειας Χρήσης στον εν λόγω κώδικα τρίτων. Οποιεσδήποτε υποχρεώσεις παροχής υπηρεσιών και υποστήριξης της IBM ισχύουν μόνο για τη μη τροποποιημένη εκδοχή του Προγράμματος.

Οι ακόλουθες μονάδες μέτρησης μπορεί να διέπουν τη χρήση του Προγράμματος εκ μέρους του Δικαιούχου Άδειας Χρήσης.

Μονάδα Αξίας Επεξεργαστή (Μονάδα PVU)

Μονάδα Αξίας Επεξεργαστή (Processor Value Unit - "Μονάδα PVU") είναι μια μονάδα μέτρησης βάσει της οποίας μπορεί να χορηγηθεί άδεια χρήσης του Προγράμματος. Ο αριθμός των απαιτούμενων δικαιωμάτων επί μονάδων PVU βασίζεται στη χρησιμοποιούμενη τεχνολογία επεξεργαστών (η οποία ορίζεται στον δικτυακό τόπο αδειών χρήσης PVU για Κατανεμημένο Λογισμικό, στη διεύθυνση https://www.ibm.com/software/passportadvantage/pvu_licensing_for_customers.html) και στον αριθμό των επεξεργαστών που καθίστανται διαθέσιμοι στο Πρόγραμμα. Για τους σκοπούς της χορήγησης αδειών χρήσης βάσει μονάδων PVU, η ΙΒΜ εξακολουθεί να ορίζει τον όρο "επεξεργαστής" ως τον κάθε πυρήνα επεξεργαστή (processor core) σε ένα ολοκληρωμένο κύκλωμα (chip). Για παράδειγμα, ένα ολοκληρωμένο κύκλωμα επεξεργαστή διπλού πυρήνα (dual-core) διαθέτει δύο πυρήνες επεξεργαστή.

Ο Δικαιούχος Άδειας Χρήσης μπορεί να υλοποιήσει το Πρόγραμμα (αν υποστηρίζεται) χρησιμοποιώντας άδεια χρήσης πλήρους δυναμικότητας, άδεια χρήσης Μειωμένης Δυναμικότητας (https://www.ibm.com/software/passportadvantage/subcaplicensing.html) ή άδεια χρήσης θέσης υποδοχής (https://www.ibm.com/software/passportadvantage/containerlicenses.html). Ανατρέξτε στους συνδεδεμένους δικτυακούς τόπους για περισσότερες πληροφορίες.

Αντί για τα δικαιώματα χρήσης που απαιτούνται απευθείας για το Πρόγραμμα, ο Δικαιούχος Άδειας Χρήσης πρέπει να αποκτήσει επαρκή δικαιώματα επί μονάδων PVU για αυτό το Πρόγραμμα ώστε να καλύπτει τους πυρήνες επεξεργαστών (processor cores) των συστημάτων στα οποία βρίσκονται οι πόροι τους οποίους διαχειρίζεται ή επεξεργάζεται το Πρόγραμμα.


L/N: L-JUWE-FTMQAH
D/N: L-JUWE-FTMQAH
P/N: L-JUWE-FTMQAH

